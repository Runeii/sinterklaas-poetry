Je kunt er kaarsen mee doen branden
Of een peuk als het echt moet
Je kunt er pyromaan mee spelen
Maar dat vindt de Sint niet goed!
Je kunt een pop-artiest verblijden
Met een lichtje in 't publiek
Of het pitje voor de piepers aandoen
Of ze flamberen, ook uniek!
Maar het allermooiste vuurtje
Steek je niet eenvoudig aan
De mooiste vlammen zullen louter
Bij de romantiek ontstaan

Waarom krijgen jouw wangen extra kleur
Als de postbode jouw straatje in komt spurten?
Wat doe je daar toch bij die deur?
Sta je soms te flirten?
Ah nee, natuurlijk niet!
Je pakt het aan, loopt naar binnen
En denkt bij jezelf:
Even genieten, even bezinnen
Languit op de bank
Ja, het is bewezen
Kom je helemaal tot rust
Als je de [naam tijdschrift] ligt te lezen!

Als je er geen gat in ziet
Of juist door wil dringen
Tot een diepere laag in het bestaan
Gebruik je deze dingen
Ik schroef de spanning nog wat op...
Doet ie het niet, al draait hij wel?
Dan geef je hem gewoon wat klop
Hij vindt zijn draai dan snel!
Je draait in cirkels rond mijn schat
Stop raden, wikken, wegen
Want als je je tanden er stuk op bijt
Kom je hem - bij de tandarts - wéér tegen...

In het Cars Jeans Stadion
Of vanaf het puntje van je bank
Volg jij het hele strijdtoneel
Als fan van de bovenste plank
'ADO zet in uw krachten'
Je kunt het lied wel dromen
En de kleuren groen en geel
Laten je bloed sneller stromen
Ooit waren het Mansfeld, Hoogendorp en Van der Laan
En nu laat Kramer de vijand beven
Met de rijke clubhistorie voor de geest
Ben jij ADO-fan voor het leven!

Omdat je wilt onthouden wie je lief zijn
Want mensen vergeten dat doet pijn
Omdat je weet dat door te schrijven
Vrienden en familie bij je blijven
Zodat je weet waar je ze kunt bezoeken
Zonder te neuzen in gidsen en boeken
Zodat je weet hoe je ze kunt bereiken
Zonder op Google te hoeven kijken
Omdat het makkelijk in je jaszak past
En je het zelfs kunt vinden op de tast
Daarom heeft Sint voor jou dit cadeau
Voor een sociaal leven op niveau

Als je 's ochtends in de spiegel kijkt
Schrik je soms wel even
't Is nooit zo erg als het lijkt
Je moet je gewoon nog 'shaven'
Doe je het droog of doe je het nat?
Dat maakt niet zoveel uit
Het resultaat is hetzelfde: glad
En een frisse, jeugdige snuit
Dan een lekkere plens aftershave
En je kan er weer helemaal tegen
Je denkt bij jezelf: Hoera! Ik leef!
Dit goedje is een zegen!

Als je voor vet en zoetigheid zwicht
Kom je nooit op je streefgewicht
In deze tijd van snoep-in-de-schoen
Is het moeilijk om aan de lijn te doen
Over drie weken alweer het kerstdiner
Nou, dat valt toch ook niet mee
Dan heb ik het, zonder dollen,
Nog niet eens over oliebollen!
Niet meer snoepen en veel sport:
Dat zijn dingen waar je slank van wordt
Word je chagrijnig, bedenk dan:
In de zomer kan je je zwempak weer an!
Sint en Piet zullen jou, om te helpen,
Daarom niet met snoepgoed overstelpen!

Op eerlijke bladen van papier
Vermeld je zaken én vertier
Telkens als je ze openslaat
Zie je hoe je leven ervoor staat
Wat brengt de dag van morgen?
Is het vreugde of zijn het zorgen?
Op alles kun je je voorbereiden
Dat kan je van een last bevrijden
Hier ben je vast meer bij gebaat
Dan bij zo'n modern apparaat
Want daarop mis je het overzicht
Met dit cadeau verzuim je nooit je plicht

In stadion de Arena
Of vanaf het puntje van je bank
Volg jij het hele strijdtoneel
Als fan van de bovenste plank
'Een juichtoon dav-re langs de velden'
Je kunt het lied wel dromen
En de kleuren rood en wit
Laten je bloed sneller stromen
Ooit waren het Cruijff, Bergkamp en Van Basten
En nu laat Tadic de vijand beven
Met alle titels nog vers voor de geest
Ben jij Ajax-fan voor het leven!

De Sint ziet jou vaak lopen
Met onder je armen hele hopen
Papieren, stapels, mappen
Je staat gewoon naar lucht te happen
Je komt handen en voeten te kort
Als je alles bij elkaar sjort
De sint ziet het meewarig aan
Dat is toch geen bestaan!
Het gaat ook weer uren van je vergen
Om alles netjes op te bergen
Mijn cadeau is te mooi om waar te zijn
Alles past erin, geen centje pijn

Voor de liefste van de liefsten
Bracht de Sint van overzee
Echt het beste van het beste
Op zijn reis naar Holland mee
Schepen boordevol geschenken
Grote pakjes en ook klein
Maar dit ene kleine pakje
Kan alleen het jouwe zijn!

Als de Sint met zak en Piet
Weer op de donkere daken waart
Dan doet hij dat het allerliefst
Gezeten op zijn witte paard
Hij houdt van alle diere
Maar van paarden toch het meest
Zijn schimmel is zijn beste vriend
Da's altijd zo geweest
Sint's mooiste avonturen
Beleeft hij met dat nobele dier
Jou net zo'n vriend cadeau te geven
Doet hem dan ook veel plezier!

Een Piet kent werkelijk alle huizen
In elke straat, in elke stad
Er is geen plek, geen dak, geen schoorsteen
Die ooit voor hem geheimen had
Maar één huis dat is heel bijzonder
Soms lijkt het wel alsof het leeft:
Een huis waarin een groep van vrienden
Een heleboel geheimen heeft
Als jij hun raadsels op kunt lossen
Dan weet je meer dan Piet
Maar hij weet één ding meer dan jij:
Dit heb je vast nog niet!

Kind'ren kunnen heel erg kletsen
Zeker stiekem in de klas
Ruilen kaartjes, leren feitjes
Stampen buiten door een plas
Maar nu die leuke Arjan Postma
Over knutsel, dier en plant
Een verzameling heeft gemaakt
Zijn de kinderen van ons land
Massaal naar buiten toegegaan
En vinden ze alles interessant
Want buiten zijn ze, zeker weten
Vooral voor de deur van de PLUS
'Heeft u ook kaartjes heel misschien,
voor mijn Buiten-catalogus?'
Zo'n 150 in getal, van
bruine kikker tot kleine mus
Daarom voor jou dit mooie boek
Verzamel en ga er vooral op uit

De Sint kijkt naar je
En weet niet wat hij ziet
Snel roept hij de hulp in
Van zijn Stylist Piet
"Piet moet je zien,
Er ontbreekt wat aan deze vrouw
Zorg dat je het verhelpt
En liefst een beetje gauw!"
Je bent helemaal verzorgd
Tot in de puntjes gekleed
Hoe kan het dan zo zijn
Dat je dit sieraad vergeet?
Eigenlijk ben je pas een vrouw van stand
Met deze wonderschone armband!

Atlas was een van de zonen
Van een mythische titaan
En die moest als straf van Zeus
Op 't randje van de aarde staan
Daar droeg hij volgens de mythe
- vertelde een historicus -
Een loden last op slechts één schouder
Een hemelgewelf, Uranus dus
Waarom die info wil je weten?
Waarom de Sint dat hier voorkouwt?
Dat is zodat je denkt 'een makkie!'
Als jij dit zware boek meesjouwt

Veel mannen hebben een hobby
De een houdt vogels in een kooi
Een ander heeft een hond
Een derde vindt konijnen mooi
Jij bent ook gek op een soort dier
Ja, geef het nu maar toe
Jij bent echt stapelverliefd
op je auto, die heilige koe
Er mag geen krasje op zitten
geen deukje en geen roest
Zie je een beschadiging
dan word je werkelijk woest
Om dat brave beestje van jou
te laten glimmen en stralen
is mijn allerbeste knecht
dit spul voor jou gaan halen

In het AFAS Stadion
Of vanaf het puntje van je bank
Volg jij het hele strijdtoneel
Als fan van de bovenste plank
'Oh wat is het toch fijn, om een AZ-er te zijn'
Dat lied kun je wel dromen
En de kleuren rood en wit
Laten je bloed sneller stromen
Ooit waren het Kist, Van Galen en Vincent Janssen
En nu laat Boadu de vijand beven
Met de twee landstitels nog voor de geest
Ben jij AZ-fan voor het leven!

Vier verticaal, "mooie druppels", acht letters
O, dat is natuurlijk "spetters"
Ja, zoiets is doodsimpel voor jou
Jij schudt het gewoonweg uit je mouw
Eventjes wat letters verdraaien
En de oplossing lijkt je aan te waaien
Je bent een echte puzzelaar
Een ware woordenhusselaar
Sinterklaas staat helemaal paf
En levert dit cadeau bij je af

Sjonge jonge wat een jaar
we zijn er allemaal zó mee klaar
Geen school, geen kroeg en ook geen zoen
2020 is haast niet te doen
We groeten met de elleboog
Elke burger noemt zich viroloog
Iedereen vindt er wel wat van
Maar geen hond heeft écht een sluitend plan
O ja, dé Hond, de slimste jongen van de school
wil ventilatie voor de aerosol
Toch gaat de mondkap maar weer op
en Zoom-en we voor onze job
Laat dit het laatste Sintfeest zijn
met digitale marsepein
met afstand, handgel, digi-klas
met R-getal en plexiglas
We willen Gommers niet meer zien
en verslaan straks COVID-19
Sint zag wel één voordeel van dit avontuur
Hij kon flink shoppen in het ouderenuur!

Ik woon allang in Spanje
In een heel groot oud kasteel
Waar ik alle kamers
Met mijn Pieten deel
Dat kasteel is kort geleden
Vertimmerd en verbouwd
Alles is zo modern
Dat je 't niet voor mogelijk houdt
Voorraadlijsten op onze computers
Die de Pieten steeds doorlopen
Om goed te kunnen bekijken
Welke cadeaus we moeten kopen
's Avonds in hun vrije tijd
Willen de Pieten zich niet vervelen
En gebruiken de computers
Om spelletjes op te spelen
Ik heb laatst doorgekregen
Dat jij ook een spelfreak bent
Daarom kocht ik deze game
Die je hopelijk nog niet kent

't Is 12 uur, ontkurk de fles!
Het oude jaar wegklokken
Een mooie nieuwe start... hoewel
Schenk jij bubbeldrank in mokken?!
Champagne is een chique drank
Dus shopte de Sint acuut
Deze glazen van de bovenste plank
Want het is toch flut zonder flûte?

Wat is een Sinterklaasfeest
Zonder banket of marsepein?
't Zou er zeker weten
Veel minder leuk door zijn
Iedereen wil snoepen
Iedereen houdt wel van zoet
Dus strooien mijn Pieten
Pepernoten en suikergoed
Jij bent ook een zoetekauw
Dus kocht de goede Sint
Dit snoepgoed speciaal voor jou
Ik hoop dat je het lekker vindt

Beste [naam], luister eens goed
Er is iets wat Sint zeggen moet
Vrees maar niet, het is geen klacht
Maar wel iets wat je niet verwacht
Wij dulden hier geen tegenspraak:
Jij bent een aanwinst voor de zaak
Dat vinden wij echt állemaal
Jij bent gewoon super collegiaal
Je werkt zo hard, je roddelt niet
Je deelt je lach, je troost verdriet
Zie dit cadeau als een dikke veer
Voor ons ben je Employee of the year!

Zie je lijnen soms als bogen?
Als je naar een plaatje kijkt?
Dansen de cijfers voor je ogen?
Als je prijzen in folders vergelijkt?
Wat begrijp je nog van dat boek
Als de letters zich hullen in de mist?
En snap je die film nog wel
Als je naar de ondertitels gist?
Sint weet het: je zicht is soms gebrekkig
Maar hiermee gaat een wereld open
Je ziet nu alles weer vlijmscherp
Tenminste, dat mag ik hopen

Als bourgondiër, zo sta je bij mij te boek
En ach, wie houdt je tegen!
Ja, ja, de weegschaal kijkt soms om de hoek
Maar dat belang zal nooit zwaar wegen
Lekker leven staat voorop
Dan maar een extra pondje...
Gewoon genieten, zonder stop
Dat is klaar als een klontje!
Wat nou dieet, wat nou lijn?
Geluk is ook een keuze
Dus koop je broekriem nooit te klein
LEEF NU, dat is de leuze!

... jaar geleden werd je geboren
Met Boogschutter als sterrenbeeld
We kunnen nu wel concluderen
Dat dit een rol in je leven speelt
Want de Boogschutter kent eigenschappen
Die we ook bij jou terug zien
Recht door zee en optimistisch
En filosofisch bovendien
Daarnaast staat ook in de sterren geschreven
Dat je als Boogschutter rusteloos bent
Maar dat vindt de Sint niet zo belangrijk
Omdat iedereen wel een minpuntje kent
De sterren zijn jou goed gezind
Geen reden om te balen
Want jij bewijst het eens te meer:
Je hoeft geen ster te zijn om te stralen

Uren kun je verdwalen
Op de bank of in je bed
Met de allermooiste boeken
Beleef jij literaire pret
Ook de Sint houdt van lezen
In zijn grote, rode boek
Hij las daarin jouw wensen
En ging meteen op zoek
Hij koos speciaal voor jou,
Uit zijn Spaanse boekenkast,
Dit fraaie exemplaar
Ik hoop dat 't je blij verrast!

Uren kun je verdwalen
Op de bank of in je bed
Met de allermooiste boeken
Beleef jij literaire pret
Ook de Sint houdt van lezen
In zijn grote, rode boek
Hij las daarin jouw wensen
En ging meteen op zoek
Hij koos speciaal voor jou,
Uit zijn Spaanse boekenkast,
Dit fraaie exemplaar
Ik hoop dat 't je blij verrast!

Roos, iris, zonnebloem
Chrysant, fresia, orchidee
Het motto is op jouw lijf geschreven:
'Neem vaker een bloemetje mee'
In je huis staat altijd een verse bos
Waardoor de kamer lekker ruikt
Ze blijven heel lang goed en geurend
Omdat je de goede verzorging gebruikt
Narcissen, tulpen, anjers
Teveel om op te noemen
Het lijkt me nu wel duidelijk:
Je bent verzot op bloemen!

Een taart, soesjes of een cake
In een handomdraai staat 't op tafel
Sint kijkt er met bewondering naar
Of wat dacht je van een wafel?
De oven is jouw beste vriend
Uren kun jij bezig zijn
Met deeg en een recept
En het resultaat? Reuzefijn!
In Heel Holland Bakt
Daar zie ik je wel winnen
Bij Janny, André en Robèrt
Maar eerst bij ons beginnen!

Een driepunter scoor je van veraf
Een dunk dichtbij de ring
Je hoeft Sint niets te vertellen:
Basketbal is helemaal zijn ding
In zijn jonge, sportieve jaren
Stond Sint graag in de zaal
Hij klom gewoon in z'n staf
En dan dunken maar, ideaal!
Het doet Sint dan ook veel plezier
Dat jij zijn passie met hem deelt
Ook jij wordt blij van basketballen
't Is iets wat nooit verveelt
Iedere week ziet Sint je gaan
Dribbelend binnen de lijnen
Niet alleen, maar lekker samen
En dat is juist het fijne
Sint zegt dan ook: je bent goed bezig
Ga hier lekker lang mee door
Want mensen die aan basketbal doen
Hebben bij Sint een streepje voor!

Als een sporter wil presteren
Oefent hij elke dag
Hij eet borden macaroni
Of brood met hagelslag
Een auto kan pas rijden
As hij vol benzine zit
Duizenden liters kerosine
Geven een vliegtuig pit
Als je iets wil laten bewegen
- Dat is een eenvoudige wet -
Moet je er energie in stoppen
Want anders weigert het
Ik geef je deze batterijen
Ze zitten bomvol energie
Apparaten gaan erdoor bewegen
Het lijkt welhaast magie!

Urenlang kun jij je vermaken
In een wereld die Sint niet kent
Van Tilted Towers tot Haunted Hills
In Fortnite ben jij goed bekend
Sint ziet je rennen tussen de bomen
of lekker scheuren in een quad
Je vecht tot je niet meer kunt
In Solo of in Squad
Met een appel verdien je HP
Een potion geeft je shields
Dat heb je nodig ook
Daar in Fatal Fields
Je speelt het spel heel vaak
En schiet er dan flink op los
Met een shotgun of een sniper
Is de vijand steeds de klos
Maar jij hebt veel meer talenten
Dat heeft de Sint wel in de gaten
Dus ook al ben je goed in Fortnite
Speel het spel met mate

Als grote mensen hobby's hebben
Dan kost dat meestal geld
Ook jij hebt er zo één
Zo heeft men Sint verteld
Een fototoestel heb je nu
Niet analoog, maar digitaal
Van allerlei functies voorzien
't Is echt niet meer normaal
Je houdt de zoeker voor je oog
Je neus er tegenan
Je vinger op de knop
En hop: dat was het dan
Wat echter wel wat moeite kost
Is 't bewerken van de prent
Want dat gebeurt op de PC
Iets waar je lang zoet mee bent
Al die software en die disks
Die kabeltjes en zo meer
Bemoeilijken de zaak op zo'n manier
't Is niet normaal meer
Op zoek naar een cadeau
Zag de Sint al snel:
Dit is wat je nodig hebt!
Hiermee wordt je hobby kinderspel

Met een rode loper weet jij wel raad
Je paradeert er in een mooi gewaad
Ook een cameralens verjaagt jou niet
Bij alle fotografen ben jij de favoriet
Wanneer alle ogen op jou zijn gericht
Verschijnt er een lach op jouw gezicht
Een prachtig model, rijp voor de show
Verdient een net zo mooi cadeau

Weet je wat me opviel
Toen ik je de eerste keer zag?
Je stralend blauwe ogen
En je mooie, lieve lach
Toen ik je beter leerde kennen
En heel dicht bij je mocht zijn
Vond ik je huid zo zalig zacht
En je geur was ook zo fijn
Ik kan me niet herinneren
Welk parfum je had gekocht
Ik wil je nu verrassen
En heb er zelf naar gezocht
Ik denk dat dit het juiste is
Doe het alsjeblieft op voor mij
Dan denken we weer aan vroeger
Maakt jou dat ook zo blij?

Een beetje licht in de duisternis
Dat is wat we allemaal willen
Als het buiten donker is
En het weer vertoont zijn grillen
Dit cadeau doet meer dan dat
Het geeft licht, uiteraard
En door het vlammetje
Gaat het ook met warmte gepaard
Maar dat is nog niet alles
Want als je dit cadeau gebruikt
Belooft Sint dat het in je huis
Ook nog eens lekker ruikt!

Een beetje licht in de duisternis
Dat is wat we allemaal willen
Als het buiten donker is
En het weer vertoont zijn grillen
Dit cadeau doet meer dan dat
Het geeft licht, uiteraard
En door het vlammetje
Gaat het ook met warmte gepaard
Maar dat is nog niet alles
Want als je dit cadeau gebruikt
Belooft Sint dat het in je huis
Ook nog eens lekker ruikt!

Even een rondje lopen
Met je allergrootste vriend
Samen een paar straatjes om
Dat hebben jullie wel verdiend
Wat een vriendschap kun je delen
Met zo'n harige, trouwe hond
Die zich gelukkig prijzen mag
Dat hij zo'n geweldig baasje vond

Jij bent tegenwoordig pas content
als jouw content wordt erkend
Met een like of double tap
Veel followers graag, het liefst ook rap
Een visual bij je verhaal
dat Insta is jouw heilige graal
Sint zou niet weten hoe je 't doet
Maar je click through rate is retegoed
Hoge engagement op je Insta-lijn
Zou jij de volgende influencer zijn?
Een shout-out voor dit tijdverdrijf
Maar blijf óók die leukerd IRL (in real life)

Jouw allergrootste uitlaatklep
Is toch wel het wijde web
Steeds zit jij op internet
Waar je surft en mailt en chat
Zodra je tijd hebt, ga je snel
Naar .com of .nl
Je bent klaar - o nee, toch niet!
Want wie reageert daar op je tweet?
Hierover wil Sint jou nu eens spreken
Hij vraagt je de verbinding te verbreken
Want echt, internet is lang niet zo fijn
Als een leuk cadeautje, en marsepein!

Zoals je weet houdt Sinterklaas
Heel erg veel van liedjes
Of je ze nou samen zingt,
alleen of met z'n drietjes
Hij vindt het reuzejammer
Dat hij zelf geen toon kan houden
Als Sint zingt, klinkt hij als een kraai
En dan een hele oude
Gelukkig zijn er mensen
Die wél goed kunnen zingen
Zoals de meiden van K3
Je gaat er zeker van swingen

Sint zag op jouw wensenlijst
Een bijzonder praktisch cadeautje
Daarvan zag hij het nut wel in
Anders wordt 't een zootje
Grote happen uit de kaas
Je mes weer uitgeschoten
Vanaf nu schaaf jij keurige plakken
Het zal je eetplezier vergroten

Niets geeft zo'n weldadig gevoel
Als een spinnende kat in de stoel
Lekker snorren bij de cv
Heel gezellig, heel tevree
Soms geeft ze kopjes
En ben jij in je nopjes
Je kat voelt zich helemaal thuis
Ze lijkt soms wel de baas in huis

Muziek is jouw lust en je leven
En heeft je al veel moois gegeven
Maar helaas, het spelen van muziek
Leidt soms tot problematiek
Want als niemand luisteren wil
En behoefte heeft aan 'stil'
Dan kun je geen kant op
Met je jazz of met je pop
In het OV komt dit vaak voor
Daar vind je geen gehoor
Maar met deze dopjes, voor elk oor één
Is de muziek weer voor jou alleen

Sint vroeg laatst aan Zwarte Piet:
"Ga jij nou eens op zoek
Naar iets dat veel moderner is
Dan mijn oude, dikke boek"
Dus kocht Piet een machientje, maar
(Je kunt het vast wel raden)
Die oude Sint vergat hem steeds
Volledig op te laden
En typen zonder handschoenen
Werkte ook niet in de kou
Dus geeft de Sint dit prachtig ding
Toch liever maar aan jou

Sint vindt het leuk hoor
Elk jaar dat grote feest
Al die cadeautjes en dat snoep
Sint geniet zelf nog het meest
Maar wat hij minder prettig vindt
Dat zijn die koude voeten
Dat ligt natuurlijk aan dat dak
Dat is een koude route
Winters zijn in 't algemeen
Het ijzigste seizoen
Ik denk dat je het wel herkent
Met dit cadeau kun je er wat aan doen!

Uren kun je verdwalen
Op de bank of in je bed
Met de allermooiste boeken
Beleef jij literaire pret
Ook de Sint houdt van lezen
In zijn grote, rode boek
Hij las daarin jouw wensen
En ging meteen op zoek
Hij koos speciaal voor jou,
Uit zijn Spaanse boekenkast,
Dit fraaie exemplaar
Ik hoop dat 't je blij verrast!

Als Sint echt alles maken kon
Precies volgens zijn wensen
Dan bouwde hij een wereld
Vol superleuke mensen
Vol avontuur en vol plezier
Vol kleurige gebouwen
Met hoge torens en een wei
Waarop je vee kon hou'en
Weet jij al wat je bouwen zou
Als jij de keuze had?
Nou, binnenin dit pakje
Vind je ideeën zat!

Langs horizon met brede stranden
Altijd weer de zon in je handen
Pluk je de dag, geniet van dingen
Heel de dag kan je wel zingen
Niets brengt je van je stuk
Je leeft je leven, vol van geluk
En altijd ben je vol van zinnen
Om steeds weer opnieuw te beginnen
Aan een nieuwe jonge dag
Met altijd weer jouw vrolijke lach.

Jij vertoont ontzettend veel ijver
Bij het berekenen van een cijfer
Met een krappe vijf komma vijf
Ga jij je onvoldoendes te lijf
Een vier en een zeven is samen een zes
Of is de sint nu even niet bij de les?
Geen paniek, het is vijf komma vijf, dus net voldoende
Maar geen tien met een griffel en een juf die je zoende!
Door met een acht-komma-zes voor gym te stunten
Haal je weinig compensatiepunten
Maar oké
Over Engels is sint wel tevree
Sint geeft je dit jaar vier komma zeven pakjes
En je gaat voor twee komma drie in de zakjes
Da's toch nog een aardige score
Zo mag ik het horen!

Met dopjes in je oren
Kun je heel goed horen
Wat de schrijver wil vertellen
In deze roman of novelle
Over verre landen of gedane zaken
Het laat je koud of 't zal je raken
Als het je onzichtbaar boeien kan
Weet ik zeker: dan geniet je ervan!

In de muziek leeft een moll overdag
En blijkt goed bevriend te zijn met Bach
Je kunt er een harde noot kraken
Juist door hem zacht te raken
In de muziek maakt een tel
Het verschil tussen 'niet' en 'wel'
Het is een plaats waar harten openwaaien
Zonder sleutels om te draaien
't Is waar de 'C' niet aan de kust
Maar ergens in het midden rust
En waar je pas ontwaakt
Als de juiste snaren zijn geraakt
Om je te helpen onderweg
Als eerste hulp bij pianopech
Heb je behoefte aan een baken
Zodat je goed getikt zal raken
Het tempo van je tred
Kan hiermee worden ingezet
Open nu maar je cadeau
Doe het snel... fortissimo!

Wat heb je aan een flitsende economie
Aan een stijgende AEX
Als de aarde om je heen afbrokkelt
Wat je zegt ja: helemaal niks!
Daarom let jij op je tellen
Ga je op de ecologische toer
Drink je Fair Trade koffie
En gebruik je openbaar vervoer
Groene stroom stroomt door je huis
Je eet alleen nog biologisch
Zo wordt de wereld beter
Sint zegt: dat is logisch!

Alles kan met dit object
't Meeste heeft Sint allang ontdekt
Met groot gemak download je een app
Of surf je over het web
Is er vertraging op het spoor?
Moet ik hier links of toch rechtdoor?
Even restaurants vergelijken
Of zal ik eerst een filmpje kijken?
Voor dit apparaatje is niets te gek
Aan mogelijkheden geen gebrek
Het mooiste vergeet ik bijna te vertellen:
Je schijnt er zelfs mee te kunnen bellen!

Jij weet van bas en bariton
Van pianissimo en forte
Je kent de blues, de jazz, de rock
[favoriete groep] en consorten
Klassiekers ken je net zo goed
The Beatles, Coldplay, Toto
[naam groep] als 't harder moet
Da's lekker in de auto
Muziek maakt blij, muziek biedt troost
Mooie klanken kun jij waarderen
Met een koptelefoon op je hoofd
Ben jij in hogere sferen

Zo iemand die van alles doet
En ook nog alles kan
Daar is de oude Sinterklaas
Onder de indruk van
Was Zwarte Piet maar zo
Dan was het leven mooi
Maar ach, zo'n manusje als jij
Zijn spelden in het hooi
Die vind je niet gemakkelijk
Dus Sinterklaas is blij
Dat hij de juiste mensen kent
Juist! Mensen zoals jij...

Op 5 december, het is interessant
Dan is het feest in Nederland
We vieren 't feest van Sinterklaas
Met marsepein en speculaas
Sint geeft cadeaus met een gedicht
Je leest ze voor, dat is verplicht
Soms krijg je er ook een surpise bij
Dat maakt de mensen helemaal blij
De laatste jaren zijn er hele gesprekken
Met mensen die door elkaar heen kwekken
Beloof me, ben niet boos op zwarte Piet
Want een knechtje is hij zeker niet

Elk cupje heeft zijn eigen aard
Met een bittertje of een zuurtje
Dat is het testen meer dan waard
Op het juiste temperatuurtje
Het is het mooiste volksvermaak
De fijnste interactie:
Die crema op die ronde smaak
Door de druk bij de extractie
Klinkt ingewikkelder dan het is
Want, dat is nou juist het wonder
Een druk op de knop en het genieten begint
Jij hoeft geen dag meer zonder...

Sint vroeg laatst aan Zwarte Piet:
"Ga jij nou eens op zoek
Naar iets dat veel moderner is
Dan mijn oude, dikke boek"
Dus kocht Piet een machientje, maar
(Je kunt het vast wel raden)
Die oude Sint vergat hem steeds
Volledig op te laden
En typen zonder handschoenen
Werkte ook niet in de kou
Dus geeft de Sint dit prachtig ding
Toch liever maar aan jou

Oeps, daar gaat de voordeurbel
Waarom zou die zo vroeg al gaan?
Voor je opendoet trek je snel
Je ouwe sweater aan
't Is iemand van Post NL
Wat staat die raar te kijken?
Oké, je hebt je haren niet in de gel
Maar om je blik daarom te ontwijken?
Misschien ging het niet over haar-in-fatsoen
Of over Joost-mag-het-weten
Maar moet je gewoon dit ding aan doen
Als je je broek weer dreigt te vergeten...

Je houdt zo van het warme Zuiden
En van al die Italiaanse kruiden
Pasta's, pizza's en salades met tonijn
Ze smaken verrukkelijk en o zo fijn
Wat hebben ze daar wat wij niet weten?
Als we met lange tanden hutspot eten?
Zij hebben al eeuwen het monopolie
Op die heerlijke, extra vierge... olijfolie!

In zijn grote rode boek
Houdt Sint van alles bij
Ook mensen met twee rechterhanden
Helaas sta jij daar niet bij
Wat staat er achter jouw naam?
Eh... Kluns, brekebeen
Vlekken, scherven, ongeluk
En ook: 'down the drain'
Zit Sint je nou te plagen?
Of maak je echt flaters bij de vleet?
Je mag het aan mijn Pieten vragen
Voor jou een vraag, voor hen een weet...

Sint weet dat je om je uiterlijk geeft
Je kleedt je naar de laatste mode
Je gaat graag naar de kapper
Joggingpakken zijn verboden
Mooie sieraden maken het af
Dat zal iedereen beamen
Vandaar dat Sint en Piet
Op dit ideetje kwamen
Zij togen naar de juwelier
En zochten daar daadkrachtig
Dit cadeautje voor je uit
Ze staan je vast en zeker prachtig

Thee blijft warm onder een mutsje
Koffie in een thermoskan
En als Katrijn het koud krijgt
Kruipt ze lekker tegen Jan
Dieren hebben pelzen,
Veren of schapenwol
In de kou moeten we ons kleden
Anders houden wij het niet vol
Dit cadeau zorgt dat je oren
Allebei zonder onderscheid
Nooit zullen bevriezen
In de koude wintertijd

Sint heeft veel bewondering voor jou
Je bent een erg veelzijdige vrouw
Je zorgt voor de kinderen en gaat naar je werk
Zonder dat ik iets van klachten merk
Het huishouden is altijd goed op orde
En koken is een hobby geworden
Je leeft je uit op allerlei gerechten
Waarbij de eters om de restjes vechten
Het lekkerst is je schotel uit de oven
Waar je het vlees heerlijk gaar laat stoven
Dit cadeau is om zonder problemen
Die lekkere schotel uit de oven te nemen

Als Sint jou ziet, lacht hij tevreden
Hij is speciaal even naar je toe gereden
En staat bescheiden om een hoekje
Tijdens dit geheimzinnige bezoekje
Hij kijkt naar jou en je paard
En ziet hoe jij onvervaard
Maar vooral met veel gevoel
Afgaat op je doel
Het paard krijgt een zadel op zijn rug
En dan klim je vliegensvlug
Op het grote edele dier
En start met veel plezier
Aan een rit op je grote vriend
Dit hebben jullie allebei verdiend
Want je hebt het paard al geborsteld
En je door de troep in de stal geworsteld
Alles is schoon dus jij geniet
En zo ook de Sint en Zwarte Piet

Als Sint jou ziet, lacht hij tevreden
Hij is speciaal even naar je toe gereden
En staat bescheiden om een hoekje
Tijdens dit geheimzinnige bezoekje
Hij kijkt naar jou en je paard
En ziet hoe jij onvervaard
Maar vooral met veel gevoel
Afgaat op je doel
Het paard krijgt een zadel op zijn rug
En dan klim je vliegensvlug
Op het grote edele dier
En start met veel plezier
Aan een rit op je grote vriend
Dit hebben jullie allebei verdiend
Want je hebt het paard al geborsteld
En je door de troep in de stal geworsteld
Alles is schoon dus jij geniet
En zo ook de Sint en Zwarte Piet

Sinterklaas begrijpt jou best mijn lieve meid!
Aan paardrijden besteed je heel wat tijd
Nou ja, het is niet het rijden alleen
Er gebeurt nog heel veel meer omheen
De stal moet steeds weer uitgemest
Ook roskammen doe je opperbest
Hoeven krabben, voerbak vullen
Zodat het paard weer wat kan smullen
Het verzorgen van je lieve paard
Dat is je heel, ja heel wat waard
Al je spullen zijn spic en span
Maar toch slijt er wat zo nu en dan
Op zijn eigen paard Amerigo reed de Sint
Naar de stad en kocht wat jij vast aardig vindt
Neem het mee naar manege en stal
Ik weet dat je het veel gebruiken zal!

Sinterklaasgedicht parfum
Weet je wat me opviel
Toen ik je de eerste keer zag?
Je stralend blauwe ogen
En je mooie, lieve lach
Toen ik je beter leerde kennen
En heel dicht bij je mocht zijn
Vond ik je huid zo zalig zacht
En je geur was ook zo fijn
Ik kan me niet herinneren
Welk parfum je had gekocht
Ik wil je nu verrassen
En heb er zelf naar gezocht
Ik denk dat dit het juiste is
Doe het alsjeblieft op voor mij
Dan denken we weer aan vroeger
Maakt jou dat ook zo blij?

Wat is een Sinterklaasfeest
Zonder banket of marsepein?
Het zou er zeker weten
Veel minder leuk door zijn
Iedereen wil snoepen
Iedereen houdt wel van zoet
Dus strooien mijn Pieten
Pepernoten en suikergoed
Jij bent ook een zoetekauw
Dus kocht de goede Sint
Dit snoepgoed speciaal voor jou
Omdat je het zo lekker vindt

In de muziek leeft een moll overdag
En blijkt goed bevriend te zijn met Bach
Je kunt er een harde noot kraken
Juist door hem zacht te raken
In de muziek maakt een tel
Het verschil tussen 'niet' en 'wel'
Het is een plaats waar harten openwaaien
Zonder sleutels om te draaien
't Is waar de 'C' niet aan de kust
Maar ergens in het midden rust
En waar je pas ontwaakt
Als de juiste snaren zijn geraakt
Om je te helpen onderweg
Als eerste hulp bij pianopech
Heb je behoefte aan een baken
Zodat je goed getikt zal raken
Het tempo van je tred
Kan hiermee worden ingezet
Open nu maar je cadeau
Doe het snel... fortissimo!

's Avonds als het donker wordt
Kijken m'n Pieten altijd goed rond
Toen ze langs jouw huis kwamen
Had jij iets lekkers in je mond
De Pieten waren stikjaloers
Ze zagen een grote ronde schijf
Met allemaal lekkers erop
Mozzarella, salami en olijf
De kaas droop langs je kin
O wat zat jij te smullen
Nergens word jij zo blij van
Als met een pizza je maag vullen
Margeritha, Salami of Hawaï
Uit de diepvries of bij de Italiaan
Een dunne of een dikke bodem
Zie je een pizza, dan gaat-ie eraan!
Sint had ooit een Pietje
Die elke dag vijf pizza's at
Daar kreeg hij toch gauw spijt van
Toen hij vast in de schoorsteen zat
Daarom zegt Sint tegen jou:
Pizza's zijn lekker, maar niet zo gezond
Geniet van je pizza, smul ervan
En eet je buik niet rond

Sint krabde zich eens achter de oren
En boog over zijn boek naar voren
Zag hij dit nu werkelijk goed?
Is dit wat hij je geven moet?
Prima idee hoor, zo'n groen cadeau
Heel fantasierijk, dus chapeau!
Toch zie je Sints humeur al zakken
Want ja: hoe moet je dit inpakken?!

Niets geeft zo'n weldadig gevoel
Als een spinnende kat in de stoel
Lekker snorren bij de cv
Heel gezellig, heel tevree
Soms geeft ze kopjes
En ben jij in je nopjes
Je kat voelt zich helemaal thuis
Ze lijkt soms wel de baas in huis

Stukjes, stukjes, nog eens stukjes
En die horen aan elkaar
En leg jij het laatste stukje
Is de puzzel ook weer klaar
Blauwe luchten zijn berucht
Ook zeeën zijn vaak lastig
Maar jij hebt veel geduld
en bent ook zeer standvastig
Is het moeilijk of eenvoudig
Lukt het wel of lukt het niet?
Dat kun je alleen maar zeggen
Als je straks het plaatje ziet

Als je dit leest
Dan is de mijne leeg
Dus 'k wou dat ik
Er zelf ook één kreeg
Maar dan gevuld
(en niet met marsepein)
Dan zou ik echt
Pas werkelijk jarig zijn!
In plaats daarvan
Geef ik er één aan jou
Je moet hem zelf vullen
Da's wel een beetje flauw

Nederland is voor jou te klein
Met je gedachten dwaal je af
Naar verre landen, verre stranden
Je wil maar één ding: eropaf!
Je bent een reiziger in hart en nieren
Je paspoort staat vol stempels
Je reist door bergen en over zee
Langs kastelen en langs tempels
O wat zou de Sint graag willen
Dat hij met jou mee reizen kan
Altijd maar dat reisje vanuit Spanje
Sint heeft er schoon genoeg van!
Maar Sint houdt niet van klagen
Vandaar mijn goede raad:
Geniet ook al je thuis bent
Want dat is ook veel waard!

De wind in je haren, de rug gebogen
Zo kom jij voorbij gevlogen
Je hoeft niet te klappen met je hielen
Want deze heeft vier, vijf wielen
Met de meters die je maken gaat
Wenst Sint je veel geluk
Je wordt er vast veel fitter van
Ook al ga je soms helemaal stuk

Jij houdt van vlekken op je kleren
Van banjeren door 't hoge gras
Bij de opkomst nieuwe knopen leren
Want die komen vaak van pas
Direct na het installeren
Wist je: scouting is het wel
Lekker met de [bevers/welpen/scouts/explorers] uit kamperen
Jij kent de Wet, jij schreeuwt de Yell
Kom je Sint eens assisteren?
Lekker buiten in de kou
Helpen met mijn schip afmeren
Dan krijg je 'n Spaans insigne op je mouw!

In gevecht met felle kleuren
Of een extreem moeilijke jeugd
Er moet toch iets zijn wat kan verklaren
Dat jouw schilderwerk zo deugt
De composities zijn geweldig
Goed gevuld met symboliek
Zoveel expressie op het canvas
Schuilt daarachter veel tragiek?
Welnee, je ouders waren fantastisch
En op school ging het ook goed
Geen ongelukkige relaties
Het is jouw talent dat het 'm doet

Het komt niet zo vaak voor
Is het eigenlijk ooit gebeurd?
Dat Sint je een cadeautje geeft
En wil dat je 't verscheurt
Dit is een vreemd cadeautje dus
Maak het kapot, maar doe het langzaam
Elke dag eén pagina
En lees het verhaaltje, best leerzaam

Sint die weet heel goed
Dat als je iets wilt leren
Je het beste gewoon
Dingen kunt uitproberen
Neem de proef op de som
Meng twee stofjes door elkaar
Verandert de kleur, de vorm
Op spatten ze uit mekaar?
Jij houdt wel van techniek
En van een experimenteren
En nu maar hopen
Dat je huis niet zal exploderen...

Dit cadeau geeft Sinterklaas
Met alle liefde weg
Want Sinterklaas gebruikt dit nooit
Ben je betoeterd, zeg?!
Een Sint moet immers denken
Aan zijn imago, aan zijn beeld
Met slechts een staf, een boek, een paard
Zijn mensen snel verveeld
Nee... voor een dingetje als dit
Ruimt Sint heel rap het veld
Maar jij bent hier vast blij mee
En dat is al wat telt

In de jonge jaren van de Sint
Stond er een juf voor zijn klas
Zo'n strenge, pinnige dame
Hij was blij dat-ie van school af was
Sint is eigenlijk te vroeg geboren
Wat als hij nu naar school zou gaan?
Wat was zijn leven mooi geweest
Als JIJ voor de klas had gestaan!
Je had hem leren rekenen
En schrijven bovendien
Veters strikken, topo leren
Voor lezen kreeg hij vast een tien
Sint denkt daar soms nog over na
Maar realiseert zich ook terdege
Dat de jeugd van nu beter af is
Met zo'n topper als jij, je bent een zegen!

Tegenwoordig moet alles duurder en groter
Origineler, hipper, idioter
Daar doet Sint niet meer aan mee
't Gaat om de gedachte, om 't idee
Dit is een cadeautje voor alledag
Zonder al te veel effectbejag
Sint geeft jou onverschrokken
Een paar mooie, nieuwe sokken!

Dit is een lekkernij met een bijzonder verhaal
Want in vroeger tijden was het heel normaal
Dat een jongen dit met een meisje ging delen
In de hoop haar hart te kunnen stelen
Hij versierde het met noten en glazuur
Daardoor leek het extra duur
Als ze toehapte had hij wat te vieren
Want dan had het meisje zich - letterlijk - laten versieren!

Katoen, katoen, zo heerlijk zacht
Zo'n grote doek, 't is net een vacht
O wat is dit ding toch heerlijk
Hij is zelfs onontbeerlijk
In de zomer op het strand
Bij een meertje op het zand
Bij het zwembad of aan een plas
Of lekker luierend op het gras
Bij de wellness, in de sauna
Of gewoon buiten, in de fauna
Met dit ding om je billen
Weet ik zeker: jij gaat chillen!

Lieve kinders, man en huis
En een hele goede baan
Zorgzaam, slim ook nog incluis
En kleren die je prachtig staan
Van het schoolplein hup naar sport
Moeder/dochter/buurvrouw snel een helpende hand
Politiek en nieuws bekijken
Een goed boek en dan de krant
Heeft jouw week soms veel meer uren
Dan zeven etmaal achtereen?
Je kunt jou om een boodschap sturen
Jij bent een supervrouw, van top tot teen!

Dit ding kan je akelig nekken
Maar 't zal je wel vaak betrekken
Bij zaken van kleine en grote heren
Die dit kleinood zeer waarderen
Draag het wel naar goed gebruik
Plooi hem netjes over je buik
Sint vindt 't wel een onding, omdat ie zo zwabbert
Maar ja, dat vind jij vast ook van mijn tabberd

Al jaren geloof je niet meer in mijn bestaan
Hier heb je niet goed aan gedaan
Want hierdoor liep je menig cadeautje mis
En dat is toch geen kattenpis
's Morgens ben je vaak een chagrijn
Je moeder vindt dit helemaal niet fijn
Je hebt een hekel aan gezeur
Heel vlug ben jij dan door de deur
Met gamen breng je vele uren door
Denk je soms dat ik dat niet hoor?
Racen en schieten is wat je doet
Hierin ben je verdomde goed
Vaak ga je te laat naar bed
Dat vind Sint niet zo'n goeie zet
Hij moet je vaak wakker maken
Anders zou je je geheid verslapen!
Leren doe je alleen in nood
Je hebt hieraan een broertje dood
Er zijn nog een paar dingen waar het aan schort
Omwille van de vrede houdt Sint het kort
Voor je vrienden sta je altijd paraat
Je staat ze bij met woord en daad
Mensen zijn volgens mij heel blij
Een vriend te hebben zoals jij!
Thuis heb je voor gezelligheid weinig tijd
Hopelijk krijg je daarvan geen spijt
Want, ook al heb jij het nog niet door
Thuis hebben ze het beste met je voor!

Mijn wereld is rechtlijning
Ik besta uit 9 vakken
En dat dan weer maal negen
Dat zijn dus 81 vlakken
Van letters moet ik niets weten
Cijfers staan bij mij centraal
Sommige zijn geheim, andere niet
Het klinkt simpel, maar 't is geniaal
Van oorsprong kom ik uit Japan
Maar van de Sint heb ik gehoord
Dat ik ook in Nederland wordt gespeeld
Dus ik denk dat dit cadeau je wel bekoort

Mute-knop, screenshare, microfoon
Die termen vind jij heel gewoon
Collega's zie je als een plaatje
Op je digi-apparaatje
Je ogen vierkant, je buikje rond
De sportschool? Digitale achtergrond!
Een nette bloes met pyjamabroek
Geen probleem, want geen bezoek
Een poepluier wordt per abuis gedeeld
Je baas d'r poes komt vol in beeld
Alle afstandsregels ten spijt
Corona geeft een memorabele saamhorigheid!

Na een lange dag hard werken
Zwervend van dak naar dak
Denkt de Sint vaak bij zichzelf:
Er is één drank waar ik naar snak!
Hij zet de mijter van z'n hoofd
Legt z'n tabberd weg, tevree
En dan warmt hij zijn handen
Aan een dampende kop... earl grey!
Sint was dan ook blij verrast
Toen hij jouw wensenlijst bekeek
Want wat zag hij tot zijn vreugde:
Dat jij ook een theeleut bleek
Met een thee-ei of een zakje
Rooibos, groen of verse munt
Met thee maak jij 't gezellig
Zoals alleen jij dat kunt

Alles kan met dit object
't Meeste heeft Sint allang ontdekt
Met groot gemak download je een app
Of surf je over het web
Is er vertraging op het spoor?
Moet ik hier links of toch rechtdoor?
Even restaurants vergelijken
Of zal ik eerst een filmpje kijken?
Voor dit apparaatje is niets te gek
Aan mogelijkheden geen gebrek
Het mooiste vergeet ik bijna te vertellen:
Je schijnt er zelfs mee te kunnen bellen!

Voor iemand van het "damesras"
Komt dit cadeautje goed van pas
Want al heb je er al één of meer
Je hebt variatie nodig, keer op keer
Bij de juiste outfit en schoenen
Is dit een geschenk om te zoenen
Je kunt er alles in wegstoppen
Zonder dat je hoeft te proppen
Geld en mobiel horen niet in je zakken
Daarvoor heeft het overzichtelijke vakken
Ook make-up krijgt een vaste plek
Binnen handbereik, in elk vertrek
Zo maak je als dame goede sier
Sint wenst je daarmee veel plezier

Foto's, Powerpoint of CV
Soms moet zoiets met je mee
Om aan anderen te laten zien
Om te printen, of te kopiëren misschien
Maar om nu met een computer te sjouwen...
Dat wil Sint liever niet aanschouwen
Bewaar je bestanden daarom op deze stick
Dan zijn ze overal bereikbaar in een klik

Wat hoor je altijd van mensen die tuinieren
Wat kan ze het meest plezieren?
Dat er niets anders meer bestaat
Dan de tuin waar je in staat
Niets anders dan het onkruid dat je wiedt
Of dan de bloemen die je ziet
De wereld is niet groter dan die ene boom
Waarin je je verliest zonder schroom
Tuinieren is een vorm van therapie
Dat hoor ik van iedereen die ik zie

Deze weken heb ik het druk
Dat is de tijd van het jaar
Maar 6 december is het uit
Dan ben ik eindelijk klaar
Ik neem de eerste boot terug
En zal me niet vervelen
Want elke dag gaan Piet en ik
Dan dit spelletje spelen
Hij mag me alles vragen
'k Ben oud, dus weet het meest
En zo wordt mijn verjaardag
Mijn overwinningsfeest!

Groeteburger, quorn saté
Jij bent er dikke vrienden mee
Nooit een kipje op 't menu
Geen bitterbal of vette jus
Wat was de wereld schoon en goed
Als iedereen 't zo doet
Helaas is er nog een weg te gaan
Niet iedereen is met de dieren begaan
Jouw ideeën worden door Sint gedeeld
Hij geeft graag een goed voorbeeld
Hij eet weliswaar een stukje zwijn
maar dan alléén van marsepein!

Dit jaar is je wens uitgekomen:
Je verhuisde naar 't huis van je dromen!
Er werd geklust, er werd verbouwd
Met spullen en meubels rondgesjouwd
Heel wat uren stak je in nieuwe stek
Nee, aan werklust geen gebrek
Eindelijk was alles in orde
Het is helemaal naar jouw zin geworden
Eén ding ontbreekt er nog aan
Dus bracht Sint het mee, uit Spanje vandaan

Jij vertrouwt niet op je hersencellen
Maar op gele briefjes des te meer
Moet je iemand terugbellen?
Dan leg je een geel briefje neer
Opdat je niet zal vergeten
Te bellen en waarvóór
Want iedereen zal het wel weten
Thuis en op kantoor:
Je bent niet waar je had willen zijn
Verkeerd gezelschap, verkeerde tijd
Verkeerde plaats, verkeerde trein
Verkeerde tas en sleutels kwijt
Je hebt Murphy's wet onderbouwd:
- Alle gele briefjes ten spijt -
'Alles wat fout kan gaan, gaat fout'
Dat geeft dan toch weer zekerheid!

De paden op de lanen in
In wandelen heb je altijd zin
Soms ploeter je door een ruig terrein
Dat vind je niet erg, maar juist fijn
Urenlang zwerf je over de hei
Door de bossen of de wei
Je geniet dan van de mooie natuur
't Is heerlijk rustig, de lucht is puur
Sint zit liever op zijn paard
Of met een borrel bij de haard
Dat geeft hij onmiddellijk toe
Want hij is liever lui dan moe
Zo'n sportieveling als jij
Maakt hij graag met een cadeautje blij

Ben je danig van de kook
Met stoom haast uit je oren?
Neem een glaasje thee of soep
En laat niemand je meer storen
'Kost teveel tijd!' - wat zeg jij nou?
Moet Sint zich soms erbarmen
Geen punt, met dit cadeau
Kun jij je razendsnel verwarmen

In stadion Koning Willem II
Of vanaf het puntje van je bank
Volg jij het hele strijdtoneel
Als fan van de bovenste plank
'Hup Willem II stoere kerels'
Je kunt het lied wel dromen
En de kleuren rood-wit-blauw
Laten je bloed sneller stromen
Ooit waren het Van Roessel en Bombarda
En nu laat Pavlidis de vijand beven
Met de Champions League nog voor de geest
Ben jij Willem II-fan voor het leven!

De hele dag maak jij geluid
Het zijn de mooiste klanken
Je zingt je longen er haast uit
Ik wil je graag bedanken
Zelfs voor de spiegel of in bad
Of fietsend in de straten
Overal daar klinkt wel wat
Je hebt het zelf niet in de gaten
Wordt 't niet tijd om bij The Voice
Te zingen of te kraaien?
Anouk, of één van de jury-boys
Gaat zeker voor je draaien!

Als jij de ramen open doet
Doe je eerst een zonnegroet
Niet voor het venster, erger dan dat
't Is op een oude mat!
Met dat vod, plat als een dub
Ga je zelfs naar de yogaclub!
Een les die een goeroe mij ooit gaf:
Mat nooit en te nimmer je matje af!

Dit jaar is je wens uitgekomen:
Je verhuisde naar 't huis van je dromen!
Er werd geklust, er werd verbouwd
Met spullen en meubels rondgesjouwd
Heel wat uren stak je in nieuwe stek
Nee, aan werklust geen gebrek
Eindelijk was alles in orde
Het is helemaal naar jouw zin geworden
Eén ding ontbreekt er nog aan
Dus bracht Sint het mee, uit Spanje vandaan